---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
lang: it
ref: members
permalink: /members/cristianghezzi
title: Cristian Ghezzi
---

Software Engineer

Sono appassionato di programmazione da quando, a 14 anni, ho disegnato il mio primo flowchart, prima ancora di acquistare il Commodore 64 con il quale ho imparato a programmare in Basic e Assembler... nelle pause tra i videogiochi.

Colpito sia dalla velocità del progresso tecnologico sia dall'obsolescenza cui erano costretti prodotti validi ma di scarso successo commerciale, cose che periodicamente rendevano inutili le conoscenze faticosamente acquisite, è stato con grande entusiasmo che nel 1996 ho assistito alla nascita di un linguaggio che prometteva di girare su qualunque computer per sempre.

La promessa è stata mantenuta, e dopo quasi 30 anni mi trovo ancora a programmare in Java con lo stesso entusiasmo.

Negli anni mi sono dedicato a diversi settori, passando dalla [grafica 3D](https://dl.acm.org/doi/10.1145/275519.275526) all'integrazione di sistemi alla programmazione web. In quest'ultimo ambito ho tentato di raccogliere il codice e le mie pratiche ricorrenti in un progetto per lo sviluppo rapido di applicazioni web che ho chiamato [Yada Framework](https://yadaframework.net/), sia per non dimenticare le soluzioni via via trovate, sia per aiutare eventualmente altri programmatori ad apprezzare la programmazione web con Java.

Dopo aver girato un po' di città è da qualche anno che vivo a Genova, quella che più di tutte apprezzo.


---

* [Studio Ghezzi](https://studio.ghezzi.net/)
* [LinkedIn](https://www.linkedin.com/in/cristianghezzi)
* [Facebook](https://www.facebook.com/cristian.ghezzi)
